<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="rimDipl">
    <teiHeader>
        <fileDesc>
            <titleStmt>
                <title type="main">RIMSKA VOJAŠKA DIPLOMA Z VIČAVE NA PTUJU</title>
                <title type="sub"> Razstava ob 1950-letnici vojaškega posveta v Petovioni in ob
                    100-letnici Filozofske fakultete in Oddelka za zgodovino</title>
                <respStmt>
                    <resp>Besedilo in izbor gradiva</resp>
                    <name>Milan Lovenjak</name>
                </respStmt>
                <respStmt>
                    <resp>V sodelovanju s</resp>
                    <name>Pokrajinski muzej Ptuj - Ormož (Mojca Vomer Gojkovič, Aleksandra Nestorović)</name>
                    <name>Zavod za varstvo
                        kulturne dediščine Slovenije – ZVKDS Center za preventivno arheologijo (Evgen Lazar, Maja Janežič)</name>
                </respStmt>
                <respStmt>
                    <resp>Fotografije</resp>
                    <name>Tomaž Lauko</name>
                    <name>Boris Farič</name>
                    <name>Vida Bitenc</name>
                    <orgName>ZRC SAZU
                        Inštitut za arheologijo</orgName>
                    <name>Danilo Cvetko</name>
                </respStmt>
                <respStmt>
                    <resp>Risba rekonstrukcije vojaške diplome</resp>
                    <name>Tamara Korošec</name>
                </respStmt>
                <respStmt>
                    <resp>Priprava:</resp>
                    <name>Milan Lovenjak</name>
                    <name>Peter Mikša</name>
                </respStmt>
            </titleStmt>
            <editionStmt>
                <edition>Editon 1.0</edition>
            </editionStmt>
            <publicationStmt>
                <publisher>Inštitut za novejšo zgodovino</publisher>
                <date when="2022">2022</date>
                <availability>
                    <licence>http://creativecommons.org/licenses/by-nc-nd/4.0/</licence>
                    <p>To delo je ponujeno pod <ref target="http://creativecommons.org/licenses/by-nc-nd/4.0/">Creative Commons
                        Priznanje avtorstva-Nekomercialno-Brez predelav 4.0 Mednarodna licenco</ref>
                    </p>
                </availability>
            </publicationStmt>
            <sourceDesc>
                <p/>
            </sourceDesc>
        </fileDesc>
        <encodingDesc>
            <projectDesc>
                <p>Razstava</p>
            </projectDesc>
        </encodingDesc>
    </teiHeader>
    <text>
        <front>
            <titlePage>
                <docTitle>
                    <titlePart>RIMSKA VOJAŠKA DIPLOMA Z VIČAVE NA PTUJU</titlePart>
                    <titlePart> Razstava ob 1950-letnici vojaškega posveta v Petovioni in ob
                        100-letnici Filozofske fakultete in Oddelka za zgodovino</titlePart>
                </docTitle>
                <docAuthor/>
                <docDate/>
                <docImprint/>
            </titlePage>
            <divGen type="cip" xml:id="cip">
                <head>Kolofon</head>
            </divGen>
            <divGen type="toc" xml:id="toc">
                <head>Kazalo vsebine</head>
            </divGen>
            <divGen type="toc" xml:id="images">
                <head>Seznam slik</head>
            </divGen>
            <divGen type="search" xml:id="search">
                <head>Iskanje</head>
            </divGen>
        </front>
        <body>
            <div type="chapter" xml:id="exh01-ch01">
                <head>Prisotnost rimske vojske na Ptuju</head>
                <p>Kmalu po rimski zasedbi v zadnjih desetletjih 1. stol. pr. Kr. je na prostoru
                    današnjega Ptuja nastal legijski tabor. V njem je bila najprej nameščena 8.
                    Avgustova legija (legio VIII Augusta), ki je prispela v času velikega
                    panonsko-dalmatinskega upora (6–9 po Kr.). O njeni prisotnosti na Ptuju pričajo
                    trije napisi aktivnih vojakov in en veteranski. Sredi 1. stoletja je to legijo
                    zamenjala 13. Dvojna (legio XIII Gemina), ki je prišla iz Vindonise v Švici.
                    Poleg napisov njenih vojakov in veteranov je bilo na Ptuju odkritih tudi več
                    opek z njenim žigom (LEG(ionis) XIII GE(minae)), ki kažejo na njeno intenzivno
                    gospodarsko in gradbeno dejavnost. Odkrili so jih tudi na opekah, iz katerih je
                    bil zgrajen vodovod iz ok. 20 km oddaljenega Frama.</p>
                <p>Kot poroča Tacit, je avgusta leta 69 v zimskem taboru 13. Dvojne legije v
                    Petovioni potekal posvet poveljnikov panonskih legij, na katerem so kot novega
                    cesarja podprli Vespazijana. Posvet je vodil legat VII. Galbove legije iz
                    Karnunta (dan. Petronell na Donavi) Antonij Prim, ki se je z odločnim nastopom
                    zavzel za takojšnji pohod v Italijo. Tam so potem enote pod njegovim poveljstvom
                    po več zaporednih zmagah državljansko vojno odločile v Vepazijanovo korist.</p>
                <p>Na začetku 2. stoletja je bila 13. Dvojna legija prestavljena v Vindobono (dan.
                    Dunaj), legijski tabor pa opuščen. Po odhodu legije je Trajan povzdignil rimsko
                    naselbino ob Dravi v kolonijo z imenom Colonia Ulpia Traiana Poetovio, sledilo
                    je priseljevanje italskih kolonistov in vojaških veteranov. Z napisov vemo, da
                    so ob častnem odpustu (honesta missio) legijski veterani prejeli odpravnino v
                    denarju (missio nummaria) ali zemljiščih (missio agraria). Ker je na enem
                    omenjena druga taka delitev (missio agraria secunda), vemo da sta bili vsaj
                    dve.</p>
                <p>Poleg pripadnikov obeh legij, ki sta bili več desetletij nameščeni v Petovioni,
                    se na napisih omenjajo tudi vojaki ali veterani drugih vojaških enot. Zaradi
                    strateške lege na oskrbovalni poti legij na donavski meji je bila prisotnost
                    manjših vojaških enot ob prehodu čez Dravo potrebna tudi pozneje, še posebej v
                    obdobju markomanskih vojn v drugi polovici 2. stoletja. V takratnih spopadih z
                    barbari in drugih vojaških akcijah pod cesarjema Markom Avrelijem in Komodom se
                    je posebej odlikoval Mark Valerij Maksimijan, vitez po rodu iz Petovione, ki je
                    po uspešni oficirski karieri postal senator – kot prvi znan iz panonskega
                    prostora. Njemu posvečen napis iz Diane Veteranov (dan. Zana v Alžiriji) našteva
                    vse njegove civilne in vojaške službe, prav tako tudi odlikovanja, ki sta mu jih
                    podelila oba omenjena cesarja: Marku Valeriju Maksimijanu, sinu cenzorja in
                    svečenika Marka Valerija Maksimijana, svečeniku kolonije Petovioncev, rimskemu
                    vitezu, prefektu 1. kohorte Tračanov, tribunu 1. kohorte Hamijcev, rimskih
                    državljanov, načelniku obalnih področij ljudstev Ponta Polemonijaka,
                    odlikovanemu v vojni proti Partom, ki ga je izbral cesar Mark Antonin Avgust in
                    poslal, da med pohodom proti Germanom po Donavi dostavi živež vojskam obeh
                    Panonij, načelniku oddelkov pretorijanskega, mizenskega in ravenskega ladjevja
                    in prav tako britanskega ladjevja, prav tako afriških in maverskih konjenikov,
                    izbranih za izvidniške naloge v Panoniji, prefektu 1. ale Aravakov, ki ga je na
                    pohodu proti Germanom cesar Antonin Avgust javno pohvalil in odlikoval s konjem,
                    falerami in orožjem, ker je lastnoročno ubil vodjo Naristov Valaona, ki je v
                    isti ali dosegel časti četrte vojaške službe, prefektu ale kopjanikov,
                    odlikovanemu v vojni proti Germanom in Sarmatom, načelniku konjenice s častmi
                    centenarijskega ranga ljudstev Markomanov, Naristov in Kvadov, ki so bili
                    poslani, da zadušijo upor na Vzhodu, ki je ob povečanem plačilu dosegel
                    prokuratorstvo v Spodnji Meziji, istočasno načelniku veksilacij, ki jih je
                    poslal cesar, da premagajo tolpo brisejskih roparjev na meji med Makedonijo in
                    Trakijo, prokuratorju province Porolisenske Dakije, ki sta ga najodličnejša
                    imperatorja povzdignila v senatorski stan med može pretorskega ranga, kmalu
                    zatem legatu 1. Pomožne legije, prav tako legatu 2. Pomožne legije, načelniku
                    veksilacij, ki so prezimile v Levgaricioni, legatu 5. Makedonske legije, legatu
                    1. Italske legije, legatu 13. Dvojne legije, cesarskemu legatu [3. Avgustove
                    legije] s propretorskimi pooblastili, ki ga je odlikoval najplemenitejši vladar
                    Mark Avrelij Komod Avgust v drugi odpravi proti Germanom, (je dal postaviti)
                    najodličnejši mestni svet Diane Veteranov z zbranim denarjem.</p>
                <p>Da je z oddelki 2. Pomožne legije zares prezimil v Levgaricionu, kot je navedeno
                    v zadnjem delu napisa, priča posvetilni napis boginji Viktoriji, vklesan v živo
                    skalo v dan. Trenčinu na Slovaškem, globoko nad rimsko severno mejo na Donavi:
                    Victoriae / Augustoru(m) / exercitus qui Lau-/garicione sedit, mil(ites) /
                    l(egionis) II DCCCLV. / [M. Valerius Maxim]ian(u)s leg( atus) leg(ionis) II
                    Ad(iutricis) cur(avit) f(aciendum). Viktoriji (obeh) cesarjev, vojska, ki je
                    taborila v Levgaricioni, 855 vojakov 2. legije. Mark Valerij Maksimijan, legat
                    2. Pomožne legije, je poskrbel za izvedbo.</p>
                <p>Večjo prisotnost vojaških enot je na območju Ptuja dokumentirana tudi v obdobju
                    t. i. vojaških cesarjev v sredini in drugi polovici 3. stoletja. Pod cesarjem
                    Galijenom, ki je vladal v letih od 253 do 268, so bili v Petovioni nameščeni
                    tudi močni oddelki dačanskih legij, 13. Dvojne in 5. Makedonske, ki so posvetili
                    več spomenikov 3. petovionskega mitreja na Zgornjem Bregu. Kot posvetitelji
                    napisov raznim božastvom, v prvi vrsti Jupitra, nastopajo na petovionskih
                    napisih tudi pripadniki raznih drugih vojaških enot, ki so se za krajši ali
                    daljši čas ustavili v Petovioni. O prisotnosti rimske vojske na območju Ptuja pa
                    pričajo tudi številne najdbe orožja in vojaške opreme.</p>
                <figure xml:id="figure-1">
                    <graphic url="exh01-rimDipl-pano1-image1.jpg"/>
                    <head>Slika 1: Ptuj (Poetovio); obseg rimskodobne poselitve</head>
                </figure>
                <figure xml:id="figure-2">
                    <graphic url="exh01-rimDipl-pano1-image2.jpg"/>
                    <head>Slika 2: Zemljevid mestnega ozemlja Petovione</head>
                </figure>
                <figure xml:id="figure-3">
                    <graphic url="exh01-rimDipl-pano1-image3.jpg"/>
                    <head>Slika 3: Nagrobna stela za častno odpuščenega vojaka 8. Avgustove legije
                        (PMPO RL 945) -----] / missic(io) [mil(iti) leg(ionis)] / VIII Aug(ustae) /
                        here(des) posier(unt). … častno odpuščenemu vojaku 8. Avgustove legije so
                        postavili dediči.</head>
                </figure>
                <figure xml:id="figure-4">
                    <graphic url="exh01-rimDipl-pano1-image4.jpg"/>
                    <head>Slika 4: Nagrobna stela za Marka Petronija Klasika, stotnika 8. Avgustove
                        legije (PMPO RL 945) M(arcus) Petronius / M(arci) f(ilius) Arn(iensis)
                        Classi/ cus Marrucinus / (centurio) leg(ionis) VIII Aug(ustae) / hic est
                        crematus / ossa relata domi. / P(ublius) frater et con/lega posui(t). Mark
                        Petronij Klasik, Markov sin, iz volilnega okrožja Arnienze, Marucinec,
                        stotnik 8. Avgustove legije je bil tu sežgan, kosti so bile prenesene domov.
                        Publij, brat in kolega, je dal postaviti (ta spomenik).</head>
                </figure>
                <figure xml:id="figure-5">
                    <graphic url="exh01-rimDipl-pano1-image5.jpg"/>
                    <head>Slika 5: Nagrobna stela Kornelija Prokula, vojaka 13. Dvojne legije (PMPO
                        RL 56) C(aius) Cornelius / C(ai) f(ilius) Pollia Proculus / Regio mil(es)
                        leg(ionis) XIII / gem(inae) an(norum) XXX stip(endiorum) XII /
                        benefici(a)rius / tribuni / h(ic) s(itus) e(st). H(eres) p(osuit). Gaj
                        Kornelij Prokul, Gajev sin, iz Regione, vojak 13. Dvojne legije, po 30 letih
                        vojaške službe, po 12 letih služenja kot tribunov beneficiarij, je bil tukaj
                        pokopan. Postavil dedič.</head>
                </figure>
            </div>
            <div type="chapter" xml:id="exh01-ch02">
                <head>Rimska vojaška diploma z Vičave na Ptuju</head>
                <p>Ob zaščitnih arheoloških izkopavanjih Centra za preventivno arheologijo (ZVKDS)
                    na prostoru nekdanje vojašnice na Vičavi na Ptuju, v neposredni bližini
                    domnevnega petovionskega foruma, je bil leta 2011 v plasteh datiranih od konca
                    1. do sredine 2. stoletja (faza 3, SE 1259), odkrit kos bronaste plošče z
                    ostanki petih vrstic napisa, ki kaže na to, da gre za odlomek rimske vojaške
                    diplome.</p>
                <p>Plošča je nepravilne romboidne oblike in odlomljena na vseh štirih stranicah.
                    Zaradi močne preperelosti so črke razpoznavne le na eni ploskvi, medtem ko jih
                    je na drugi mogoče le slutiti. Stran z ohranjenimi črkami predstavlja bodisi
                    zunanjo stran prve od dveh plošč, ki sta sestavljali diplomo, ali pa notranjo
                    stran prve ali druge, saj je tu besedilo potekalo prek obeh. Točnejša
                    opredelitev mesta ohranjenega besedila je odvisna od dolžine predhodnega
                    besedila s titulaturo cesarja, ki je verjetno obsegala dve ali tri vrstice, in
                    imen naštetih enot, ki jih ni mogoče natančneje določiti. Največja širina plošče
                    znaša 4,3 cm, največja višina 3,5 cm, debelina pa ok. 0,2 cm. Višina črk varira
                    med 0,4 in 0,5 cm.</p>
                <p>Na manjkajočem začetnem delu je bila navedena titulatura cesarja, ki je izdal
                    odlok (constitutio) o podelitvi državljanskih in drugih pravic, nato pa imena
                    vojaških enot, katerih pripadnikom so bili istočasno podeljeni ti privilegiji. V
                    prvi ohranjeni vrstici je del imena neke vojaške pomožne enote, ki so jo
                    sestavljali veterani – vojaki, ki so imeli za sabo že več kot 25 let službe. V
                    drugi vrstici je ohranjen del imena namestnika province Zgornje Mezije Julija
                    Kandida, ki je to funkcijo opravljal okvirno v letih 96–100. V tretji vrstici je
                    ohranjen del običajne formule z omembo častnega odpusta (honesta missio), v
                    četrti podelitev rimskega državljanstva (civitas), v zadnji pa del obrazca o
                    podelitvi pravice do sklenitve polnopravne zakonske zveze (conubium). V
                    besedilu, ki je sledilo spodaj, so bili navedeni še: datacija z imeni konzulov,
                    ime enote, v kateri je služboval prejemnik diplome, ime njenega poveljnika,
                    osebno ime prejemnika diplome in njegov položaj v vojski, izjava, da je besedilo
                    prepisano z bronaste plošče, pritrjene na zunanji steni neke javne zgradbe v
                    Rimu, in imena sedmih prič, ki so potrjevale, da je prepis istoveten z besedilom
                    izvirne cesarske konstitucije.</p>
                <p>Med do sedaj znanimi in objavljenimi rimskimi diplomami ni nobene z enakim ali
                    podobno urejenim besedilom, ki bi bila izdana na podlagi iste cesarjeve
                    konstitucije (constitutio principis), zato temelji zgornja dopolnitev na
                    besedilu drugih diplom iz približno istega obdobja in standardiziranih obrazcih,
                    ki so se spreminjali šele skozi daljše časovno obdobje.</p>
                <p>Prejemnik diplome, ki je najverjetneje sodeloval tudi v dačanskih vojnah pod
                    Domicijanom, je bil častno odpuščen med namestništvom Julija Kandida v Spodnji
                    Meziji, morda še za časa kratke vladavine cesarja Nerve (96–98) ali že v času
                    Trajana, ki je Petoviono povzdignil v kolonijo in naselil koloniste iz Italije
                    in vojaške veterane. Med njimi je morda prišel s prvim valom kolonistov tudi
                    prejemnik te diplome.</p>
                <figure xml:id="figure-6">
                    <graphic url="exh02-rimDipl-pano1-image6.jpg"/>
                    <head>Slika 6: Okrašena nožnica meča (PMPO)</head>
                </figure>
                <figure xml:id="figure-7">
                    <graphic url="exh02-rimDipl-pano1-image7.jpg"/>
                    <head>Slika 7: Odlomek vojaške diplome z Vičave na Ptuju Razbrati in deloma
                        dopolniti je mogoče naslednje besedilo: ]M VETERAN[ ]VB IVLIO CAND[ ]NESTA
                        MISSI[ ]ITATEM DED[ 5 ]C HABVISSE[ [Imp. Caes(ar) --- / equitibus et
                        peditibus qui militant in alis --- et cohortibus --- quae / apellantur ---
                        et --- -u]m vetera[ na et --- et quae sunt in / Moesia Superiore s]ub Iulio
                        Cand[ido stipendiis / emeritis dimissis ho]nesta miss[ione ipsis liberis /
                        posterisque eorum civ]itatem ded[it et conubium / cum uxoribus quas tun]c
                        habuisse[nt cum est / civitas iis data aut si qui caelibes essent cum / iis
                        quas postea duxissent, dum taxat singuli / singulas. ------] Prevod
                        dopolnjenega besedila: Imperator Cezar … je podelil konjenikom in pešakom,
                        ki služijo v (število) alah in (število) kohortah, ki se imenujejo … in … (z
                        vzdevkom) veteranska … in ki so nameščene v Zgornji Meziji pod poveljstvom
                        Julija Kandida, po 25 ali več letih službe, častno odpuščenim, katerih imena
                        so zapisana spodaj, njim samim, njihovim otrokom in potomcem, državljanstvo
                        in pravico do sklenitve polnopravne zakonske zveze (conubium) z ženami, ki
                        so jih imeli takrat, ko jim je bilo državljanstvo podeljeno, ali če so bili
                        samski, s tistimi, s katerimi se bodo poročili kasneje, vendar vsak samo z
                        eno …</head>
                </figure>
                <figure xml:id="figure-8">
                    <graphic url="exh02-rimDipl-pano1-image8.jpg"/>
                    <head>Slika 8: Območje bivše vojašnice Ptuj z aheološkimi ostalinami in
                        označenim najdiščem diplome.</head>
                </figure>
                <figure xml:id="figure-9">
                    <graphic url="exh02-rimDipl-pano1-image9.jpg"/>
                    <head>Slika 9: Votivna ara posvečena Mitri za zdravje pripadnikov 5. Makedonske
                        in 13. Dvojne legije (3. petovionski mitrej na Zgornjem Bregu) D(eo) S(oli)
                        i(nvicto M(ithrae) / pro salute tesserarior( um) / et custod(um) ar-/mor(um)
                        leg(ionum) V M(acedonicae) et XIII Gemin(ae) / Gallienarum. Nepremagljivemu
                        Sončnemu bogu Mitri za zdravje oficirjev, zadolženih za prenos povelij in
                        nadzornikov orožja Galijenove 5. Makedonske in 13. Dvojne legije</head>
                </figure>
                <figure xml:id="figure-10">
                    <graphic url="exh02-rimDipl-pano1-image10.jpg"/>
                    <head>Slika 10: Prednja stranica sarkofaga z omembo dveh poveljnikov pomožnih
                        enot rimske vojske (PMPO RL 967) --- ] / [P(ublius)] Aelius Marinus
                        d[ec(urio) col(oniae) Poetov(ionensis)] / eq(uo) publ(ico) praef(ectus)
                        coh(ortis) II Hispanorum et / P(ublius) Aelius Marcianus dec(urio)
                        col(oniae) eiusdem / eq(uo) publ(ico) praef(ectus) coh(ortis) I Germanorum /
                        parentibus pientissimis. … Publij Elij Marin, dekurion kolonije Petovione,
                        odlikovan s konjem, načelnik 2. kohorte Hispancev in Publij Elij Marcijan,
                        dekurion iste kolonije, odlikovan s konjem, načelnik 1. kohorte Germanov,
                        najboljšim staršem.</head>
                </figure>
                <figure xml:id="figure-11">
                    <graphic url="exh02-rimDipl-pano1-image11.jpg"/>
                    <head>Slika 11: Odlomek opeke z žigom 13. Dvojne legije (PMPO inv. št. 842) LEG
                        XIII GE Leg(ionis) XIII Ge(minae). 13. Dvojne legije.</head>
                </figure>
            </div>
            <div type="chapter" xml:id="exh01-ch03">
                <head>Kaj so rimske vojaške diplome?</head>
                <p>Vojaška diploma (ang. military diploma, nem. Militärdiplome) je moderno
                    poimenovanje za dve z žico povezani bronasti plošči (v neke vrste diptih) z
                    dvakratnim (zunaj – extrinsecus in znotraj – intus) prepisom cesarskega dekreta
                    oz. konstitucije (constituo principis) o podelitvi privilegijev določenim
                    pripadnikom rimske vojske ob odpustu. Prejemnik diplome je z njo lahko dokazal,
                    da je na podlagi častnega odpusta (honesta missio) prejel rimsko državljanstvo
                    (civitas Romana) in pravico do polnopravne zakonske zveze (conubium). Ta dva
                    privilegija sta posameznikom brez državljanstva, njihovim ženam in potomcem
                    omogočila vzpon po družbeni lestvici.</p>
                <p>Izvirne cesarske konstitucije, na podlagi katerih so bili podeljevani omenjeni
                    privilegiji, so v Rimu zapisali na bronaste plošče in jih pritrdili na zid ene
                    od javnih zgradb. To mesto je bilo potem na kopijah tudi navedeno z obrazcem
                    "prepisano in overjeno z bronaste plošče, ki je pritrjena v Rimu na steno …" Od
                    ok. leta 90 naprej je bil za namen uporabljen nek zid za Avgustovim templjem v
                    smeri proti svetišču Minerve, kar so na diplomah zapisali takole: … in muro post
                    templum Augusti ad Minervam.</p>
                <p>Diplome so po 25 ali več letih službovanja prejeli vojaki pomožnih konjeniških
                    ali pehotnih enot (al in kohort), potem vojaki nekaterih posebnih vojaških
                    formacij (numeri, veksilacije, pretorijanska garda, cesarska osebna straža) in
                    pripadniki rimske mornarice (classis), nekateri med njimi le konubij, če so
                    državljanstvo imeli že prej. Legijski vojaki so dobivali diplome le v izjemnih
                    primerih, in sicer takrat ko so bili v legije rekrutirani tudi posamezniki brez
                    rimskega državljanstva. Po drugi strani so lahko pomožne enote sestavljali tudi
                    rimski državljani, kar je bilo potem razvidno iz njenega imena (npr. cohors …
                    civium Romanorum). Na diplomi je v takih primerih pisalo, da se državljanstvo
                    podeli le tistim, ki ga do takrat še niso imeli. V večini primerov so bili
                    podeljeni privilegiji več enotam hkrati, zato lahko na diplomah najdemo tudi do
                    dvajset ali več različnih vojaških enot.</p>
                <p>Diplome so izdelovali za vsakega vojaka posebej (ad personam) izključno v
                    centralnem uradu v Rimu, zato so bile po obliki zelo enotne, posebej tiste
                    izdane na podlagi iste cesarske konstitucije. Njihovo besedilo se je razlikovalo
                    praviloma le v tistih podatkih, ki so zadevali posameznika, pri njegovem imenu,
                    vojaški šarži, imenu njegove enote in poveljnika, ki so bili zapisani za
                    osnovnim besedilom konstitucije in pred datacijo z imeni konzulov. Obe plošči z
                    obojestransko vklesanim besedilom sta bili na koncu speti z žico in zapečateni,
                    žig pa je bil zaščiten s posebno na hrbtno stran druge plošče nalotano kapsulo.
                    Na tej strani so bila z obeh strani kapsule zapisana imena sedmih prič, ki so
                    bila ponovljena tudi na koncu glavnega besedila na sprednji strani, namenjeni
                    branju in (do sredine 2. st.) na koncu besedila na notranji strani obeh plošč.
                    Priče, ki so od Vespazijana naprej od države za to prejele poseben privilegij,
                    so potrjevale istovetnost z besedilom na izvirniku v Rimu. Ko je bila diploma
                    enkrat zapečatena, je za branje ni bilo treba ponovno odpirati in uničiti žigov,
                    saj je bilo celotno besedilo konstitucije dostopno na zunanjih straneh.</p>
                <p>Od sredine 1. st., ko so v dobi cesarja Klavdija začeli izdajati diplome, do
                    obdobja tetrarhije, ko so posamezne še vedno izdajali, naj bi bilo izdanih ok.
                    300.000 diplom. Danes jih poznamo čez 1000, v Rimu pa so se ohranili tudi
                    odlomki štirih izvirnih cesarskih konstitucij. Diploma, najdena na Ptuju, je
                    prvi primer z današnjega slovenskega ozemlja.</p>
                <figure xml:id="figure-12">
                    <graphic url="exh03-rimDipl-pano1-image12.jpg"/>
                    <head>Slika 12: Rekonstrukcija rimske vojaške diplome</head>
                </figure>
                <figure xml:id="figure-13">
                    <graphic url="exh03-rimDipl-pano1-image13.jpg"/>
                    <head>Slika 13: Ličnica rimske čelade (PMPO)</head>
                </figure>
                <figure xml:id="figure-14">
                    <graphic url="exh03-rimDipl-pano1-image14.jpg"/>
                    <head>Slika 14: Odlomek opeke z žigom 1. Pomožne legije (PMPO Ak. 328) LEG I A P
                        F Leg(ionis) I A(diutrix) p(iae) f(idelis). 1. Pomožne legije, vdane in
                        zveste.</head>
                </figure>
                <figure xml:id="figure-15">
                    <graphic url="exh03-rimDipl-pano1-image15.jpg"/>
                    <head>Slika 15: Notranja stran vojaške diplome iz struge reke Save pri
                        Slavonskem Šamcu (po: J. Miškiv, Rimska vojnička diploma iz Slavonskog
                        Broda, Vjesnik arheološkog muzeja u Zagrebu 30-31, 1997-1998, 83-101, slika
                        2)</head>
                </figure>
                <figure xml:id="figure-16">
                    <graphic url="exh03-rimDipl-pano1-image16.jpg"/>
                    <head>Slika 16: Zunanja stran vojaške diplome iz struge reke Save pri Slavonskem
                        Šamcu (po: J. Miškiv, Rimska vojnička diploma iz Slavonskog Broda, Vjesnik
                        arheološkog muzeja u Zagrebu 30-31, 1997-1998, 83-101, slika 3)</head>
                </figure>
            </div>
        </body>
        <back> </back>
    </text>
</TEI>
